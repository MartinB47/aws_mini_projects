‏اين مرد ظاهرا همان كسی بود كه بعدا به عنوان" مؤمن آل فرعون" معروف شد، می‌گويند نامش" حزقيل" بود و از خويشاوندان نزديك فرعون محسوب می‌شد و آن چنان با آنها رابطه داشت كه در اين گونه جلسات شركت می‌كرد.
‏او از وضع جنايات فرعون رنج می‌برد و در انتظار اين بود كه قيامی بر ضد او صورت گيرد، و او به اين قيام الهی بپيوندد.
‏ظاهرا چشم اميد به موسی دوخته بود و در چهره او سيمای يك مرد الهی انقلابی را مشاهده می‌كرد، به همين دليل هنگامی كه احساس كرد او در خطر است با سرعت خود را به او رسانيد و موسی را از چنگال خطر نجات داد، و بعدا خواهيم ديد كه نه تنها در اين ماجرا، كه در ماجراهای ديگر نيز تكيه گاهی برای موسی ع بود، و ديده تيزبينی برای بنی اسرائيل در قصر فرعون محسوب می‌شد.